<img alt="Logo" src="http://coderslab.pl/svg/logo-coderslab.svg" width="400">

# jQuery &ndash; zadanie
# Parallax

Zadanie polega na stworzeniu efektu parallax.

## Punkt 1
Zapoznaj się dokładnie z kodem HTML i CSS dodanym do zadania. Zauważ, że mamy trzy elementy, które będziemy równolegle przesuwać. Wszystkie elementy znajdują się w **divie** ```scene```.

## Punkt 2
Przygotuj do pracy plik JavaScript. Dopisz event odpowiedzialny za sprawdzenie, czy DOM został załadowany (pamiętaj, że zadanie masz rozwiązać w jQuery). Sprawdź, czy event działa (np. poprzez wyświetlenie w konsoli napisu "Działa").

Stwórz funkcję, która będzie odpowiedzialna za obsługę efektu parallax. Pamiętaj o odpowiednich komentarzach i odpowiedniej nazwie dla funkcji.

Znajdź następujące elementy i zapisz je do zmiennych:

1. Kontener ```scene```.
2. Wszystkie elementy o **klasie** ```elements```.

Sprawdź, czy wyszukałeś odpowiednie elementy, i czy ich liczba się zgadza.

Wypisz zmienne w konsoli, aby upewnić się, czy zawierają poprawne dane.

## Punkt 3
Dla każdego elementu jest ustawiony dataset w postaci trzech atrybutów ```data```. W pętli (each) pobierz te elementy i ustaw wartości CSS każdemu elementowi w następujący sposób:

* wartość z pola ```data-z``` ustaw ```z-index```,
* wartość z pola ```data-x``` ustaw ```left```,
* wartość z pola ```data-y``` ustaw ```top```.

## Punkt 4
Ustaw na elemencie ```scene``` eventy ```mouseenter``` oraz ```mousemove```. Sprawdź, czy się wywołują w zależności od ich przeznaczenia.
Na początku funkcji definiowałeś zmienne przetrzymujące scenę i elementy. Dopisz w tamtym miejscu jeszcze dwie zmienne, które będą przetrzymywały pozycję kursora myszy przy wjechaniu na scenę. Możesz nazwać te zmienne jako ```oldMousePositionX``` i  ```oldMousePositionY``` . Obie ustaw na **0**.
W miejscu oczekiwania na wjechanie myszki (event ```mouseenter```) podstaw pod zmienne ```oldMousePositionX``` i  ```oldMousePositionY``` nowe wartości pozycji myszy, czyli ```event.offsetX``` i ```event.offsetY```.

## Punkt 5
Kolejny krok to uruchomienie elementów w zależności od ruchów myszy (kod wewnątrz funkcji dla eventu ```mousemove```). Ustaw dwie zmienne przechowujące pozycję X i Y myszki ```currentMousePositionX``` i ```currentMousePositionX```.

## Punkt 6
Teraz musimy ustawić pozycję myszki. Na początek sprawdź, czy przypadkiem nie najeżdżamy na element. Wykorzystaj ```event.target``` i metodę jQuery ```is```. Jeżeli najedziemy na kwadrat, to zwiększ aktualną pozycję myszy o wartość pobraną z CSS (dla odpowiednich wartości ```left``` i ```top``` &ndash; pobierz je po prostu z bieżącego elementu ```event.target```). Unikniemy w ten sposób "migotania kwadratów".

## Punkt 7
Stwórz następnie dwie zmienne określające przesunięcie np. ```mouseMoveX``` oraz ```mouseMoveY```. Podstaw pod zmienne różnice między aktualną pozycją myszki a tą, kiedy mysz wjechała na scenę.

## Punkt 8
Wewnątrz funkcji dla eventu ```mousemove``` ustaw w pętli dla każdego kwadratu przesunięcie ```left``` i ```top```, uzależniając je od wartości ```speed```. Pobierzesz ją z atrybutu data ustawionego w HTML dla każdego elementu. Oblicz to przesunięcie w następujący sposób:
* np. dla pozycji left będzie to: ```aktualna pozycja left + mouseMoveX * speed```,
* analogicznie dla pozycji ```top```.


## Punkt 9
Sprawdź, jak działa Twoja strona. Czy widzisz problemy? Napisz.
